# Retrospektiivitekniikat

Ohjelmistuotannossa retrospektiivilla tarkoitetaan kehittäjätiimin käymää metatason keskustelua ohjelmiston kehitysprosessista jälkikäteen - ketterässä ohjelmistokehityksessä tyypillisesti jokaisen iteraation jälkeen.
Tavoitteena on kerätä palautetta tiimin toimintatavoista ja kehitysprosessista, jotta tiedetään mitä tulisi muuttaa ja missä onnistuttiin, sekä keskustella miten tähän palautteeseen voidaan reagoida.

Retrospektiivitekniikalla tarkoitetaan käytäntöä, jolla retrospektiivi toteutetaan. Start, Stop, Continue, More of, Less of Wheel -tekniikassa nimensä mukaisesti valmistellaan "pyörä"
(eli esim. taululle piirretty viiteen jaettu ympyrä), jonka alueet nimetään tekniikan nimen mukaisesti. Kehittäjätiimi antaa palautetta ja jokainen palauteta kategorisoidaan johonkin pyörän alueeseen
(mitä tulisi aloittaa eli uusia ideoita, mitä lopettaa eli mikä ei toimi, mitä jatkaa eli mikä on toiminut, mitä lisätä ja mitä vähentää). Lopuksi vielä keskustellaan yksittäisistä palautteista eli mistä tiimi on yhtä
mieltä ja miten muutos tulisi toteuttaa.

Toinen mainittava retrospektiivitekniikka on Glad, Sad, Mad. Menetelmässä kehittäjätiimin jäsenet kirjoittavat itsenäisesti ytimekkäitä havaintoja koskien sprinttiä/tiimiä/yleisiä työhön liittyviä asioita.
Havainnot myös selitetään muille tiimiläisille siten, että muut jäsenet ymmärtävät havainnon, ja havainnon kirjoittaja pistää havaintolapun yhteiselle taululle, joka on jaettu kategorioihin Glad, Sad ja Mad:
kirjoittaja valitsee kategorian sen perusteella, oliko havainto hänestä positiivinen vai negatiivinen sprintin/tiimin kannalta (Glad ja Sad), vai negatiivinen jonkin laajemman/ulkopuolisen asian takia (Mad).
Samanlaiset havainnot ryhmitellään ja tiimi äänestää, mitkä havainnot keskustellaan kattavammin eli miten havainnot voidaan jatkossa ottaa huomioon. Keskustelujärjestys valitaan äänimäärän perusteella ja niin monta
havaintoa käydään läpi, kun aikaikkunassa keritään.
